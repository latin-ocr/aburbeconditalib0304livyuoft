ἓ
ι

PERlocHAE. 481

deductae sunt Fregenae etin agro Sallentino Brundisium. lustrum a censo—

ribus conditum est: censa sunt civium capita CCXLI CCXII. Claudia, so-
ror P. Claudi, qui contemptis auspiciis male pugnaverat, a ludis revertens
cum turba premeretur, dixit „utinam frater meus viveret iterumque
classem duce1·et.“ ob eam causam multa ei dicta est. duo praetores tune
primum creati sunt. Caecilius Metellus pontifex maximus A. Postumium
consulem, quoniam idem et flamen Martialis erat, cum is ad bellum geren-
dum proficisci vellet, in urbe tenuit nec passus est a sacris recedere. rebus
adversus Poenos a pluribus ducibus prospere gestis summam victoriae C.
Lutatius consul victa ad Aegates insulas classe Poenorum imposuit.
petentibus Carthaginiensibus pax data est. cum templum Vestae arderet,
Caecilius Metellus pontifex maximus ex incendio sacra rapuit. duae tribus
adiectae sunt, Velina et Quirina.

EX LIB. XX.

Falisci cum rebellassent, sexto die perdomiti in deditionem venerunt.
Spoletium colonia deducta est. adversus Ligures tunc primum exercitus
promotus est. Sardi et Corsi cum rebellassent, subacti sunt. Tuccia virgo
Vestalis incesti damnata est. bellum Illyriis propter unum ex legatis, qui
ad eos missi erant, occisum indictum est, subactique in deditionem vene-
runt. praetorum numerus ampliatus est, ut essent Illl. Galli Transalpini,
qui in Italiam inruperant, caesi sunt. eo bello populum Romanum sui

Latinique nominis CCC armatorum habuisse. dicit. exercitibus Romanis
tunc primum trans Padum ductis Galli Insubres aliquot proeliis fusi
in deditionem venerunt. Μ. Claudius Marcellus consul occiso Gallorum
Insubrium duee Virdomaro opima spolia retulit. Histri subacti sunt. item
Illyrii, cum rebellassent, domiti in deditionem venerunt. lustrum a censo-
ribus bz's conditum est: primo lustro censa sunt civium capita CCLXX.
CCXlllu libertini in quattuor tribus redacti sunt, cum antea dispersi per
omnes fuissent, Esquilinam Palatinam Suburanam Collinam. C. Flaminius-
censor riam Flaminiam muniit et circum Flaminium exstruxit. coloniae
deductae sunt in agro a Gallis capto Placentia et Cremona.

 

Tit. Liv. Pars. 111. 3 Aufl. 31

