390 PsssslocuAE.

sic transgressus est saltum. idemque Fabi Maximi dictatoris, cum circum-
posita ureret, agro pepercit, ut illum tamquam proditorem suspectum fa-
ceret. Aemilio deinde Paulo et Terentio Varrone consulibus et ducibus
cum maxima clade adversus Hannibalem ad Cannas pugnatum est, caesaque
eo proelio Romanorum iffi cum Paulo consule et senatoribus XC et con-
sularibus aut praetoriis aut aediliciis XXX. post quae cum a nobilibus
adulescentibus propter desperationem consilium de relinquenda Italia
iniretur⁷ P. Cornelius Scipio tribunus militum, qui Africanus postea vocatus
est, stricto super capita deliberantium ferro iuravit se pro hoste habiturum
eum, qui in verba sua non iurasset, effecitque, ut omnes non relictum iri
a se Italiam iure iurando adstringerentur. propter paucitatem militum Vffi
servorum armata sunt. captivi, eum potestas esset redimendi, redempti
non sunt. praeterea trepidationem urbis et luctum et res in Hispania me-
liore eventu gestas continet. Opimia et Florentia Vestales virgines incesti
damnatae sunt. Varroni obviam itum et gratiae actae, quod de re pu-
blica non desperasset.

EX LIBRO XXIII.

Campani ad Hannibalem defecerunt. nuntius Cannensis victoriae
Mago Carthaginem missus anulos aureos corporibus occisorum detractos
in vestibulo curiae effudit. quos excessisse modii mensuram traditur. post
quem nuntium Hanno, vir ex Poenis nobilibus, suadebat senatui Carthagi-
niensium, ut pacem a populo Romano peterent3 nee tenuit obstrepente
Barcina factione. Claudius Marcellus praetor ad Nolam eruptione adversus
Hannibalem ex oppido facta prospere pugnavit. Casilinum a Poenis ob-
sessum ita fame vexatum est. ut lora et pelles scutis detractas et mures
inclusi essent. nucibus per Vulturnum amnem a Romanis missis vixerunt.
senatus ex equestri ordine hominibus CXCVII suppletus est. L. Postu-
mius praetor a Gallis cum exercitu caesus est. Cn. et P. Scipiones in Hi-
spania Hasdrubalem vicerunt et Hispaniam suam fecerunt. reliquiae Can-
nensis exercitus in Siciliam relegatae sunt, ne recederent inde nisi finito
bello. Sempronius Gracchus consul Campanos cecidit. Claudius Marcellus
praetor Hannibalis exercitum ad Nolam proelio fudit et vicit, primusque
tot cladibus fessis Romanis meliorem spem belli dedit. inter Philippum
Macedoniae regem et Hannibalem societas iuncta est. praeterea in Hispa-
nia feliciter a Publio et Cn. Scipionibus, in Sardinia a T. Manlio praetore
adversus Poenos res gestas continet, a quibus Hasdrubal dux et Mago et
Hanno capti. exercitus Hannibalis per hiberna ita luxuriatus est⁷ ut cor-
poris animique viribus enervaretur.

 

